homepage_image: remnants.jpeg
intro_message: Van Gisteren presenteerde in samenwerking met Kriterion een expositie als een preview op de fototentoonstelling Remnants of Deterrence. 
intro_title: Expositie Kriterion
related: mvdg14

# Expositie Kriterion {.intro}

Van Gisteren presenteerde in samenwerking met Kriterion een expositie als een preview op de fototentoonstelling Remnants of Deterrence. De expositie was van 03.05.2015 – 03.06.2015 te zien in Filmtheater Kriterion in Amsterdam.

- mei 2015

## Remnants of Deterrence 
Voor het project Remnants of Deterrence reizen historicus Arnold Pronk en fotograaf Martin Bruining 25 jaar na het einde van de Koude Oorlog naar de plaatsen waar nucleaire wapens stonden opgesteld. Van het uiterste noorden in Rusland bij Moermansk tot aan de Zwarte Zee bij het Oekraïense Odessa liggen deze vergeten plaatsen verspreid als één lange, aaneengesloten keten vanwaar de Sovjet-Unie zijn ‘afschrikking’ deed gelden.

Remnants of Deterrence laat de verborgen wereld zien die zich tijdens de Koude Oorlog achter het IJzeren Gordijn afspeelde en die na de val van De Muur in verval is geraakt. Het gaat op zoek naar die locaties waar raketten, boven- en ondergronds, uitgerust met kernwapens, stonden opgesteld met als doel West-Europa. Bruining en Pronk nemen de toeschouwer mee naar die locaties waarvan iedereen die de Koude Oorlog heeft meegemaakt wist dat ze er moesten zijn, maar waarvan niemand wist waar deze raketten daadwerkelijk stonden opgesteld.

## Expositie 
De preview van Remnants of Deterrence was te zien van 3 mei tot en met 3 juni 2015 in Filmtheater Kriterion.

![image](/images/afficheremnants.jpeg)

## Kriterion Exhibits
Kriterion biedt jonge beginnende kunstenaars een podium om hun werk te exposeren. Het filmtheater is opgericht om studenten van werk te kunnen voorzien, en om hun studie zelfstandig te kunnen bekostigen. Kriterion biedt meer dan werkverschaffing alleen: het is een leerbedrijf en een vrijplaats. Een plek waar van alles bedacht en uitgevoerd kan worden door de studenten die er werken. Met de organisatie van Sessies op Zondag (maandelijkse reeks akoestische optredens van beginnende muzikanten) en Kriterion Exhibits verbreedt het filmtheater het culturele draagvlak van Kriterion. Kriterion wilt ook andere jonge creatieve geesten de mogelijkheid bieden van deze vrijplaats gebruik te maken. 


*Foto: Remnants of Deterrence / Martin Bruining. Letland 2013 – SS-4 lanceerbasis Zeltini*
