homepage_image: museumnacht3.jpeg
intro_message: Van Gisteren ging tijdens de Amsterdamse museumnacht 2015 in het Verzetsmuseum terug naar onze muzikale helden aan het front. 
intro_title: Museumnacht 

# Museumnacht 2015 {.intro}

Van Gisteren ging tijdens de Amsterdamse Museumnacht 2015 terug naar de muzikale helden aan het front. Op 7 november stond Van Gisteren in het Verzetsmuseum met de 'Boogie Woogie Bugle Boy' photobooth. Bezoekers konden zich al zingend vastleggen als één van de Andrews Sisters of Bing Crosby. Bekijk de foto’s op onze facebookpagina. 

- november 2015

![image](/images/museumnacht.jpeg)

## Muzikale helden aan het front – The Andrews Sisters en Bing Crosby
Het Amerikaanse zingende trio The Andrews Sisters en de eveneens Amerikaanse zanger en acteur Bing Crosby werden tijdens de Tweede Wereldoorlog de muzikale iconen van de geallieerde strijd. Met hits als “Boogie Woogie Bugle Boy” (1941) en Crosby’s “White Christmas” (1942) slaagden zij er in om de moraal onder burgers en soldaten in deze moeilijke tijd hoog te houden.

Zowel The Andrews Sisters als Crosby traden destijds geheel belangeloos op voor de troepen aan het thuisfront en later ook aan het front in bezet Europa. Door de grote populariteit die zij door deze optredens vergaarden kwamen de drie zussen gedurende de oorlog bekend te staan als “America’s Wartime Sweethearts”. Crosby werd in een Amerikaanse poll verkozen als een van de belangrijkste verdedigers van de oorlogsmoraal. De muzikale helden brachten met hun nummers een gevoel van thuis naar het front.

Muziek was bij uitstek het middel om de verschrikkingen van de oorlog even te vergeten en de mens een hart onder de riem te steken. En die kracht heeft muziek nog steeds niet verloren.

## Photobooth
De photobooth foto’s van Museumnacht 2015 in het Verzetsmuseum zijn te vinden op onze [Facebookpagina](https://www.facebook.com/pg/vangisteren.nu/photos/?tab=album&album_id=868860486566596).

![image](/images/verzet1.jpeg)




