homepage_image: vrouwengeschiedenis.jpeg
intro_message: Op 19 april 2017 organiseerde Van Gisteren in samenwerking met De Nieuwe Liefde een avond over het ontstaan en het belang van vrouwengeschiedenis. 
intro_title: Vrouwengeschiedenis
related: rodehoedfsite,mndvd, deanderekant, fsite, 
quote: Een avond over verschillende perspectieven, nieuwe heldinnen en de geschiedenis op d’r kop


# Vrouwengeschiedenis {.intro}

Op 19 april organiseerde Van Gisteren in samenwerking met [De Nieuwe Liefde](http://denieuweliefde.com/programma/vrouwengeschiedenis-dode-dames-en-nieuwe-heldinnen/) een avond over het ontstaan en het belang van vrouwengeschiedenis. Het programma was een initiatief van ActingNow, in samenwerking met Van Gisteren en Atria. 

- april 2017

## Sprekers 
Sprekers: Renate Keller, Els Kloek, Linda Duits, Patricia Kaersenhout    
Moderator: Nancy Jouwe

## Programma 
Women’s history is women’s right’ stelde Gerda Lerner (1920-2013). Lerner wordt gezien als de grondlegster van vrouwengeschiedenis maar is in Nederland in de vergetelheid geraakt. Onterecht want haar gedachtegoed is nog steeds actueel. Zo weigerde Lerner om vrouwen enkel als slachtoffer te zien en streed ze voor een volwaardige plek van vrouwen in de geschiedenis. Volgens Lerner hebben vrouwen historische voorbeelden nodig om zich aan te spiegelen dan wel om zich aan op te trekken. Deze avond zoomen we in op haar nalatenschap en de vraag waarom vrouwengeschiedenis nog steeds nodig is.

Van 19.00 tot 20.30 werd de documentaire ‘Why woman need to climb mountains’ over Gerda Lerner vertoond.
Van 20.30 tot 22.00 volgde het inhoudelijke programma over vrouwengeschiedenis met o.a. sprekers Renate Keller, Els Kloek en Linda Duits.

![image](/images/vrouwengeschiedenisavond.jpg)
*v.l.n.r.: Nancy Jouwe, Linda Duits, Patricia Kaersenhout, Els Kloek*

## ‘Why women need to climb mountains’
Filmmaakster Renata Keller maakte de film ‘Why women need to climb mountains’ en vertelde waarom Lerners gedachtegoed zoveel mensen inspireerde. Nederlands pionier in vrouwengeschiedenis Els Kloek vertelde op welke wijze Lerner van invloed is geweest op haar werk. Sociologe Linda Duits ging in op de gevolgen het gebrek aan vrouwelijke historische rolmodellen op genderidentiteit van vrouwen én mannen. Hiernaast belichtte activist en kunstenares Patricia Kaersenhout in hoeverre black history en vrouwengeschiedenis elkaar vandaag de dag raken, zoals Lerner altijd heeft nagestreefd. Een avond over verschillende perspectieven, nieuwe heldinnen en de geschiedenis op d’r kop.

De gespreksleiding was in handen van historica Nancy Jouwe.


