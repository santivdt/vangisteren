homepage_image: Opiniewebsite.jpg
next_page: something
intro_message: Van Gisteren laat graag van zich horen. Met regelmaat publiceren wij opiniestukken, artikelen en columns.
intro_title: Opinie


# Opinie en publicaties

Van Gisteren laat graag van zich horen. Met regelmaat publiceren wij opiniestukken, artikelen, blogs en columns. 

Een overzicht van een aantal van onze publicaties: 

##Parool dec 2019

Op zaterdag 23 november 2019 schreven Agnes Cremers en Mark Bergsma een opinie artikel in Parool over de strijd voor vrouwenkiesrecht 

['Strijd voor vrouwenkiesrecht was geen braaf dameskransje'](https://www.parool.nl/columns-opinie/strijd-voor-vrouwenkiesrecht-was-geen-braaf-dameskransje~b622c540/)


##Parool aug 2019

Op zaterdag 27 augustus 2019 schreef Mark Bergsma een opinie artikel in Parool over het roze jaar 1969 in Nederland. Lees hier: 

['1969 was ook hier een roze keerpunt'](https://www.parool.nl/columns-opinie/1969-was-ook-hier-een-roze-keerpunt~be713ac1/?referer=https%3A%2F%2Fwww.google.com%2F)


##Parool 2018

Op zaterdag 19 januari 2018 schreven Agnes en Mark een opinie artikel in Parool over de Nashville verklaring. Hierin nodigen worden de ondertekenaars uitgenodigd voor een rondleiding in de tentoonstelling With Pride. 

"Na het verschijnen van de Nashville-verklaring barstte er de afgelopen twee weken een storm van kritiek los. 
Dit hartverwarmend protest staat in lijn met de onderbelichte strijd die de lhbti gemeenschap al zeker een halve eeuw voert.(...)  

Het waren de lesbiennes die als een van de eersten het lont in het kruitvat staken. Eind jaren zeventig ontstond onder Nederlandse lhbti’ers commotie toen de haatcampagne van de Amerikaanse anti-homoactivist én christenfundamentalist Anita Bryant ons land bereikte. Op 25 juni 1977 organiseerde de Internationale Lesbische Alliantie een grootschalige homodemonstratie in Amsterdam, als een krachtige tegenreactie op Bryants homofobe uitspraken. Het protest ging de boeken in als de eerste Gay Pride in de Nederlandse geschiedenis" (...) 

We nodigen de ondertekenaars van de verklaring graag uit voor een rondleiding door With Pride. Al is het maar om hun angst te bevestigen: dit emancipatieproces kan niet zomaar worden teruggedraaid."

##Maand van de Geschiedenis 2018

Voor Maand van de Geschiedenis schreef Agnes in 2018 de column ['Vrouwen in geschiedenismethodes'](http://www.maandvandegeschiedenis.nl/page/10495/vrouwen-in-geschiedenismethodes)

"Er waren eens een farao, een legeraanvoerder en een plantagehouder. Zij maakten het verschil, maar nooit leerden we over hen op school. Waarom? Het waren vrouwen." 

##Maand van de Geschiedenis 2018

Voor Maand van de Geschiedenis schreef Mark in 2018 de column ['Een opstand in oneindig veel afkortingen'](https://www.maandvandegeschiedenis.nl/page/10499/een-opstand-in-oneindig-veel-afkortingen)

‘[J]ongeman, 35 j. zoekt vriend, gezelligheid.’ Deze contactadvertentie verscheen op 9 oktober 1965 in de contactadvertentierubriek, beter bekend als De Zettertjes, van het linkse opinieblad Vrij Nederland. Het was de allereerste contactadvertentie met een homoseksuele ondertoon die in het tijdschrift verscheen.

##de Volkskrant 2016

Op 4 november 2016 publiceerde Agnes een opinieartikel in de Volkskrant [“Historici hoeven geen pleisters te plakken op stinkende wonden”](https://www.volkskrant.nl/columns-opinie/historici-hoeven-geen-pleisters-te-plakken-op-stinkende-wonden~b14a0eaa/). Agnes reageerde namens Van Gisteren op een opiniestuk van Martin Sommer van 27 oktober.

 “Sommer ziet geen noodzaak om de Coentunnel van een andere naam te voorzien, omdat Jan Pieterszoon Coen alleen met terugwerkende kracht een oorlogsmisdadiger zou zijn. Die stellingname impliceert dat in historisch perspectief de ene genocide de andere niet is. Toch blijft Coens slachtpartij op de Banda-eilanden in de 17e eeuw volkerenmoord. Dat het de VOC een handelsmonopolie op nootmuskaat heeft opgeleverd, maakt de daad niet anders. 
 
Als we de geschiedenis willen leren kennen en begrijpen, moeten we niet met twee maten meten. Van de Turken verwachten we dat ze honderd jaar na dato hun Armeense genocide eindelijk erkennen. En we zouden raar opkijken als Duitsland over enige tijd een Eichmanntunnel aanlegt.”

## Tijdschrift van Genderstudies
Voor Tijdschrift voor Genderstudies interviewde Agnes advocaat prof. mr. Liesbeth Zegveld over haar rechtszaken voor oorlogsslachtoffers van de Indonesische onafhankelijkheidsoorlog (1945-1950). Zegveld is gespecialiseerd in mensenrechtenschendingen. Het interview is gepubliceerd in het themanummer Gender and (Post)Colonialism: Locating Marginalised Voices.

‘Nabestaanden van vermoorde moslimmannen in Srebrenica, familieleden van slachtoffers van het Videla-regime, de weduwen van de vermoorde mannen in Rawagede. Dit is slechts een greep van cliënten van prof. dr. Liesbeth Zegveld. De advocate is gespecialiseerd in mensenrechtenschendingen en zet zich in het bijzonder in voor oorlogsslachtoffers. Vanuit het principe dat iedereen zijn of haar recht moet kunnen halen, deinst de advocate niet terug voor rechtszaken van lange adem. Zo stelde Zegveld met succes de Nederlandse Staat aansprakelijk voor begane oorlogsmisdaden gedurende de Indonesische onafhankelijkheidsoorlog. Nog steeds voert Zegveld veel procedures voor het rechtsherstel voor deze groep oorlogsslachtoffers en geeft daarmee een platform voor hun gemarginaliseerde posities. Voor het themanummer Gender and (Post)Colonialism: Locating Marginalised Voices sprak ik Liesbeth Zegveld, terwijl ze even in Nederland was, over dit bij uitstek Nederlands postkoloniaal thema.

Info:
Agnes Cremers ‘De zware last van het koloniale verleden wordt door rechters niet meer gedragen’, Tijdschrift voor Genderstudies (pp 329-338), 2015 (Vol 18. No.3) Amsterdam: AUP

##Historiek 2015

Voor het online geschiedenisplatform [Historiek](http://historiek.net/moeder-waar-zijn-de-vlinders-gebleven/48880/) schreef Agnes in 2015 een artikel over het verhaal van fotograaf Cor Jaring over zijn wereldberoemde foto van John Lennon en Yoko Ono uit 1969. De foto was een eigen leven gaan leiden als symbool voor de strijd voor vrede. De vlinderkettingen om de nek van ‘die twee gekken’, aldus Jaring, zijn de stille getuigen van de oorspronkelijk heel andere intentie. Het artikel gaat in op de Insektensekte, de Amsterdamse milieubeweging uit de jaren zestig en zeventig.







