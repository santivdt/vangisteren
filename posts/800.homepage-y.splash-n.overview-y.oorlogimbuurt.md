homepage_image: oimbboek.png
intro_message: In samenwerking met Oorlog in mijn Buurt ontwikkelde Van Gisteren een oral history project rondom het Rozenoord monument in Amsterdam.
intro_title: Oral history 
related: rozenoord

# Educatieproject {.intro}

In samenwerking met Oorlog in mijn Buurt heeft Van Gisteren een bijzonder educatieproject gecoördineerd op De Dongeschool in Amsterdam. De leerlingen leerden over de geschiedenis van fusilladeplaats Rozenoord, die vlakbij de school in de Rivierenbuurt is gelegen. Alle leerlingen hebben vervolgens nabestaanden geinterviewd van de mannen die bij Rozenoord aan de Amsteldijk werden gefusilleerd. 

- maart 2016

![image](/images/oimblogo.png)

## Oral history 
In dit educatietraject leerden leerlingen uit groep 8 op heel persoonlijk wijze over de geschiedenis van Rozenoord en de Tweede Wereldoorlog. Gedurende zes weken kregen zij gastlessen van onder andere Mirjam Ohringer, een joodse verzetsstrijdster en Jan Willem Ittmann, de zoon van de omgekomen verzetsheld Cesar Ittmann. 

> Na de oorlog was het verdriet bij mijn moeder zó groot, dat we er thuis nooit over spraken.

Jan Willem was nog maar vier maanden oud toen zijn vader werd vermoord. Hij vertelde de klas: "Na de oorlog was het verdriet bij mijn moeder zó groot, dat we er thuis nooit over spraken." Ittmann is blij met de komst van het monument: "Nu, bij dit monument, heeft mijn vader eindelijk weer een eigen stoel."

Daarnaast werden de leerlingen getraind als journalist. Zij kegen les in het doen van onderzoek, het houden van interviews en het geven van presentaties. Vervolgens hebben de leerlingen van de Dongeschool nabestaanden geinterviewd van de mannen die bij Rozenoord aan de Amsteldijk werden gefusilleerd. 

![image](/images/oinmbinterview.jpeg)
*Interview met Yolanda van Melle over haar oom, verzetsstrijder Job van Melle.*

## Teruglezen
Alle interviews zijn terug te lezen op de website van [Oorlog in mijn Buurt](http://www.oorloginmijnbuurt.nl/?s=rozenoord). 

## Eindpresentatie
Op woensdag 24 februari vond de eindpresentatie plaats op De Dongeschool. De leerlingen vertelden het verhaal van de nabestaanden aan een groot publiek in hun aula. Alle geinterviewden waren ook aanwezig, wat de bijeenkomst extra bijzonder maakte. Aan het einde van bijzondere presentaties gaven de leerlingen een bloem aan de nabestaanden. 

![image](/images/oimbpresentatie1.jpeg)

![image](/images/oimbpresentatie3.jpeg)

## Coördinatie 
Van Gisteren coördineerde het educatieproject bij de Dongeschool. De samenwerking tussen Oorlog in mijn Buurt en Van Gisteren vloeit voort uit het verdiepingsprogramma voor het nieuwe Rozenoord monument, dat Van Gisteren in opdracht van de gemeente Amsterdam stadsdeel Zuid ontwikkelde.


![image](/images/oimbpresentatie4.jpeg)

![image](/images/oimbpresentatie2.jpeg)

*Foto's: Van Gisteren *



