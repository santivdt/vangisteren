homepage_image: lancering1.jpg
next_page: something
intro_message: De geschiedenisles die je nooit hebt gehad! De lancering van F-site vond plaats op 29 oktober 2018 in een uitverkochte Rode Hoed. 
intro_title: Lancering F-site
related: fsite2018

# Lancering F-site {.intro}

De lancering van project F-site vond plaats op 29 oktober 2018 in de Rode Hoed:[De Geschiedenisles die je nooit hebt gehad!](https://rodehoed.nl/programma/geschiedenisles-nooit-hebt-gehad/) 
De lancering vond plaats in de Maand van de Geschiedenis, partner van Van Gisteren. 

![image](/images/lancering2.jpg)

![image](/images/lancering.jpg)

## Programma Lancering
Over ‘manwijf’ Kenau en ‘verleidster’ Cleopatra heb je vast wel gehoord op school. Maar leerde je ook over Elisabeth Samson of Aaïcha Bergamin? F-site gaat verandering brengen in de eenzijdige beeldvorming en maakt historische vrouwen weer zichtbaar. 

Onder leiding van journalist en presentator Aldith Hunkar gingen we daarom terug naar de schoolbanken, om vrouwen van vroeger (opnieuw) te leren kennen. Vier prominente sprekers traden op als geschiedenisleraar en geven les over een historische vrouw en leren je hoe mondig, machtig of moordzuchtig ze daadwerkelijk was. 

## Sprekers:

Moderator: Aldith Hunkar is presentator en journalist. Ze werkte vijftien jaar lang als presentator en verslaggever voor het NOS-en Jeugdjournaal. Sinds 2007 heeft ze haar eigen bedrijf in film, fotografie en audiovisuele producties. Daarnaast is ze faculty member bij de Speakers Academy en modereert ze debatten, evenementen en conferenties.

Auteur Cynthia McLeod vertelde over Surinaamse plantagehouder Elisabeth Samson. McLeod schreef o.a de beroemde roman ‘Hoe duur was de suiker’ en ‘Elisabeth Samson; een vrije zwarte vrouw in het achttiende-eeuwse Suriname’. Door haar uitgebreide kennis van de Surinaamse geschiedenis kon zij als geen ander vertellen over het leven van deze rijke zakenvrouw.

![image](/images/lanceringcynthia.jpg)

Dolly Bellefleur is het alter ego van cabaretier en tekstdichter Ruud Douma. Als boegbeeld van de LHBT+ beweging vraagt Dolly al 29 jaar op haar geheel eigen wijze aandacht voor mensenrechten in het algemeen en de acceptatie van LHBT+ in het bijzonder. Voor haar tomeloze inzet voor de emancipatiestrijd van LHBT+ werd zij in 2012 verkozen tot Roze Lieverdje en mocht ze in 2014 uit handen van Eberhard van der Laan de Andreaspenning van de stad Amsterdam ontvangen. ‘Beauty with brains’ Bellefleur vertelde over transgenderpionier Aaïcha Bergamin, een vrouw waar zij een bijzondere band mee heeft.

![image](/images/lanceringdolly.jpg)

![image](/images/lanceringdolly2.jpg)

Nadia Bouras is historicus en werkt als docent en onderzoeker aan de Universiteit Leiden. In 2012 promoveerde ze bij het Instituut voor Geschiedenis op haar proefschrift over de verbondenheid van Marokkaanse migranten met hun land van herkomst. Nadia vertelde over schrijfster, socioloog en islamitisch feminist Fatima Mernissi.

![image](/images/lanceringnadia.jpg)

Sandy Bosmans is een Ghanees-Nederlandse woordkunstenaar. Ze treed al jaren op en stond in 2016 in de halve finale van de NK Poetryslam. Ze maakt onderdeel uit van Poetry Circle Nowhere en organiseert sinds een jaar samen met een groep collega’s het platform Art Harder, een tweewekelijkse spoken word avond in theebar T’s in Amsterdam-West. Ook stond ze onlangs in de spoken word voorstelling Rauw (v/v) van Poetry Circle Nowhere en Lost Project. Sandy schreef een spoken word panflet voor F-site. [Luister hier](https://www.youtube.com/watch?v=CuasDIFzsE4) 

![image](/images/lanceringsandy.jpg)












