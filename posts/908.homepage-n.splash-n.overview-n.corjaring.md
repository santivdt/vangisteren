homepage_image: corjaring.jpg
intro_message: Voor het online geschiedenisplatform Historiek schreef Van Gisteren een artikel over het verhaal van fotograaf Cor Jaring over zijn wereldberoemde foto van John Lennon en Yoko Ono uit 1969. 
intro_title: Publicatie
related: 

# Artikel op Historiek {.intro}

Voor het online geschiedenisplatform [Historiek](http://historiek.net/moeder-waar-zijn-de-vlinders-gebleven/48880/) schreef Van Gisteren een artikel over het verhaal van fotograaf Cor Jaring over zijn wereldberoemde foto van John Lennon en Yoko Ono uit 1969. De foto was een eigen leven gaan leiden als symbool voor de strijd voor vrede. De vlinderkettingen om de nek van ‘die twee gekken’, aldus Jaring, zijn de stille getuigen van de oorspronkelijk heel andere intentie. Het artikel gaat in op de Insektensekte, de Amsterdamse milieubeweging uit de jaren zestig en zeventig.

- maart 2015

## Fragment artikel
Voormalig provo Jasper Grootveld en zijn vriend Theo Kley constateerden eind jaren zestig dat vele insecten werden bedreigd door water-­ en luchtvervuiling. Om dit tegen te gaan richtte zij de Insektensekte op, met de ‘gevallen vlinder’ als symbool. Volgens de sekte was de consumptiemaatschappij de oorzaak van milieuvervuiling -­ die had de mens immers lui gemaakt. Vanuit die gedachte werd zelfs een eigen alternatieve wetenschap ontwikkeld: de deskundologie. Mileuverveling was de oorzaak van milieuvervuiling, zo stelden de deskundologen.

Om deze problematiek onder de aandacht te brengen bracht de Insektensekte graag een muzikaal protest ten gehore, onder begeleiding van het Resistentieorkest. Dat de groep geliefd was én serieus werd genomen, bleek onder andere uit het verzoek van het Wereld Natuurfonds een milieuactie voor scholen te verzinnen – al werd dit weer afgeblazen nadat Theo Kley zich negatief had uitgelaten over prins Bernhard. De Vlinderopera werd hun grootste hit: ‘Moeder waar zijn de vlinders gebleven? Moeder waarom zijn zij verdwenen? Moeder ik wil een vlinder als het kan, en ik wil er mee spelen want daar droomde ik van’ zongen de sekteleden en hun sympathisanten, al dan niet verkleed als insect. 
> Hun beroemdste optreden vond natuurlijk plaats in maart 1969 in het Hilton.

De opera werd ook buiten opgedragen, in het voorjaar wanneer de boeren hun pesticiden verspreidden. Hun beroemdste optreden vond natuurlijk plaats in maart 1969 in het Hilton.

![image](/images/corjaring2.png)
*Foto: Cor Jaring maart 1969*

Cor Jaring maakte het mee en stond samen met zijn Insektensekte aan het begin van de milieubeweging in Nederland: ‘Godverdomme wat een leuke tijd was dat’, stelde Jaring al kijkend naar zijn foto van Lennon en Ono. Vloekend concludeerde hij dat de mensheid niet voldoende naar de sekte heeft geluisterd. 

## Volledige artikel
Lees het volledige artikel op [Historiek](http://historiek.net/moeder-waar-zijn-de-vlinders-gebleven/48880/)





