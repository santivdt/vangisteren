homepage_image: rozenoord3.png
intro_message: Van Gisteren ontwikkelde in opdracht van Gemeente Amsterdam en kunstenaar Ram Katzir het digitale oorlogsmonument Rozenoord in het Amstelpark. 
intro_title: Monument Rozenoord
related: oorlogimbuurt

# Monument Rozenoord {intro}

Van Gisteren deed in opdracht van Gemeente Amsterdam onderzoek naar de geschiedenis van fussilladeplaats Rozenoord. Aanleiding hiervoor was het nieuwe oorlogsmonument van kunstenaar Ram Katzir. Van Gisteren werkte dit uit in content over alle slachtoffers en een educatieprogramma. Bekijk hier [monument-rozenoord.nl](www.monument-rozenoord.nl). Dit is het digitale monument dat hoort bij het Rozenoord monument in het Amstelpark. Bezoekers vinden hier informatie over het monument, de fusillades bij Rozenoord en de slachtoffers. Scholen kunnen hier terecht voor een educatieprogramma

- mei 2016

![image](/images/rozenoord1.png)

## Achtergrond
Honderdveertig gefusilleerden, honderdveertig namen, honderdveertig verhalen. Monument-rozenoord.nl is een interactief monument waarbij de verhalen van de gefusilleerden mede-geschreven worden door de bezoekers van het digitale monument. Tegen het einde van de Tweede Wereldoorlog zijn honderdveertig mannen door de Duitse bezetter gefusilleerd bij Rozenoord aan de Amsteldijk te Amsterdam. Op 1 mei 2015 werd een nieuw monument onthuld voor deze gefusilleerden. Met de komst van het monument krijgen de slachtoffers hun langverwachte gedenkplaats. Een passende plek waar nabestaanden en betrokkenen kunnen herdenken.

![image](/images/amstelpark.jpeg)

![image](/images/stoelpark.jpg)

## Onderzoek en content 

Van Gisteren deed uitgebreide (beeld)research naar de geschiedenis van Rozenoord en schreef alle content voor het digitale monument. Deze bestaat uit korte biografieën over honderd slachtoffers en de achtergrond van de geschiedenis van Rozenoord. Door uitgebreidde beeldresearch kon Van Gisteren bij bijna alle slachtoffers een foto vinden. Daarnaast dacht Van Gisteren in samenwerking met Stadsdeeld Zuid en kunstaar Ram Katzir mee over de vorm van het digitale Monument. 

![image](/images/rozenoord2.png)

## Educatieprogramma
Onderdeel van het digitale monument is het [educatieprogramma](http://monument-rozenoord.nl/lessen/) voor basisscholen uit de omgeving. Van Gisteren ontwikkelde dit educatieprogramma. Het programma werd ontworpen door designer Ehud Neuhaus. Aan de hand van digitale lessen worden scholieren actief betrokken bij het monument en de slachtoffers die er herdacht worden. Het doel van het programma is de slachtoffers bij Rozenoord een gezicht te geven, hetgeen de functie van het monument onderstreept. 

![image](/images/rozenoord3.png)

Het educatiemateriaal bestaat uit vier verhaallijnen. De verhalen zijn geschreven door Van Gisteren en gaat in op de levens van vier mannen die nu bij het monument worden herdacht: Theo van Gogh, Cesar Willem Ittmann, Cor van Loos en Ernst Wagner. 

![image](/images/rozenoordles1.png)
 
Alle verhaallijnen hebben een eigen thema. Leerlingen krijgen een inleiding op de geschiedenis van de Tweede Wereldoorlog en/of gaan dieper in op de thema’s verzet, willekeur en het dagelijks leven tijdens de oorlog. Het lesmateriaal is flexibel inzetbaar, en is zo opgebouwd dat docenten kunnen kiezen of zij slechts één of juist meerdere lessen willen volgen. Daarnaast is er een les gewijd aan een bezoek aan het monument in het Amstelpark. 










